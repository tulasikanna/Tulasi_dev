అమర గాయకుడు తుంబురుడిని గురించి మనకు యెవరికీ ఎక్కువ తెలియదు.కానీ వాల్మీకి రామాయణం లో అరణ్య కాండ లో ఒక సందర్భం లో శాప వశాత్తూ రాక్షసుడిగా మారిన తుంబురుడి కథ ఒకటి వుంది.

అరణ్య వాసం లో వున్నసీతా రామ లక్ష్మణులు మహర్షుల వద్ద కొంత కాలం వుండి ఒక అడవిలో ప్రవేశిస్తారు.

చెట్లు,లతలూ,పొదలో ద్వంసం చేయబడి కీచురాళ్ళ ధ్వనితో చాలా భయానకం గా వున్న ఆ అడవిలో పర్వతాకారం లో వున్న ఒక రాక్షసుడు .గుంటల వంటి కళ్ళు, గుహ లాంటి నోరు,వికృతా కారం తో వున్నవాడు కనిపిస్తాడు.వాడు రక్తం,మాంసం తో నిండి వున్న ఒక పులి చర్మం చుట్టుకొని వుండి అరణ్యం మారుమ్రోగే లా 
అరుచుకుంటూ సీతా రాముల ముందుకు పరిగెత్తు కుంటూ వస్తాడు.వాడి పేరు విరాధుడు అమాంతం సీతాదేవిని భుజం మీద వేసుకొని దూరంగా వెళ్లి నార బట్టలు కట్టుకున్న మీ యిదరినీ చూస్తుంటే సంయాసుల్లాగా వున్నారు.కానీ యోధుల్లాగాబాణాలూ,కత్తులూ,ఆయుధాలు పట్టుకొని భార్యను వెంట పెట్టుకొని దండకారణ్యం ప్రవే శించెంతటి 

సాహసం చేశారు.భార్యతో వున్న నీవేమి సన్యాసివి?అని యెగతాళి చేశాడు.అప్పుడు రాముడు నీవేవరివి? అని అడిగాడు అప్పుడు వాడు నేను సన్యాసుల రక్త మాంసాల మీద బ్రతుకుతున్న రాక్షసుడిని  మిమ్మల్ని 

చంపి భక్షించి ఈ సుందరిని పెళ్లి చేసుకుంటాను అన్నాడు.సీతాదేవి భయంతో వణికి పోతూవుంది ఆమెను చూసి రాముడు తల్లడిల్లి పోయి రాక్షసుడి మీదికి బాణాలు కురిపిస్తాడు.వాడు ఏమాత్రం జంకక నేను విరాదుడిని నేను తపస్సు చేసి బ్రహ్మ వల్ల వరాలు పొందాను. నన్ను యెవరూ తెగ నరక లేరు యే ఆయుధము తోనూ నన్ను చంప లేరు కనుక మీరు ఎమేను వదిలి వచ్చిన దారినే వెళ్ళిపొండి అంటాడు. 

రామ లక్ష్మణులు వాడి మాటలను పట్టించుకోకుండా బాణాలు వేస్తారు బాణాలు క్రింద పడిపోతున్నాయి కానీ వాడు చావడం లేదు. విరాధుడు కోపంతో సీతను కిందికి దించి రామ లక్ష్మణుల మీ మీదకు దాడి చేసి వారిని తన భుజాల పై ఎత్తుకొని పోతుంటాడు వెంటనే రాముడు ఒక చేతిని లక్ష్మణుడు ఒక చేతిని ఖండిస్తారు.కానే వాడు మరణించడు.రాముడు వాడి గొంతు మెడ కాలుపెట్టి నొక్కి పెడతాడు.అప్పుడు విరాదుడు నేను తుంబురుడనే గంధర్వుడను.కుబేరుడి కొలువు లో వున్నప్పుడు రంభ మొహం లో పడి నేను కొలువుకు వెళ్ళ లేదు.అతడు నన్ను రాక్షసుడవు కమ్మని శపించాడు.నేను నన్ను క్షమించి శాపవిమోచనం చెప్ప్పండి అని అడిగితె శ్రీరాముడు నిన్ను హత మార్చి నప్పుడు నీకు శాప మిమోచనం కలుగుతుందని చెప్పాడు.రామా! నీ దయవల్ల నాకు శాపవిమోచనం కలిగింది.ఇక్కడికి నూరు యోజనముల దూరం లో శరభంగ ముని ఆశ్రమము వుంది . అకడికి వెళ్తే ఆయన మీకు మార్గ దర్శి అవుతాడు. నన్ను యిక్కడ గొయ్యి తీసి పాతి పెట్టండి నేను నిజ స్వరూపంతో తిరిగి దేవలోకానికి చేరుకుంటాను అని అంటాడు. వాళ్ళు అలాగే చేస్తారు.ఆ విధంగా తుంబురుడు తిరిగి దేవలోకానికి చేరుకుంటాడు. 

తుంబురుడి గురించి యింకో కథ తుంబురుడు శివార్చన కోసం భార్యతో కలిసి వెడుతూ వుంటాడు.త్రోవలో దుర్వాసుని ఆశ్రమం లో ముని నుంచి ఆహారం తీసుకుంటూ వున్న లేడి పిల్లల్ని చూసి చిటిక  వేస్తాడు.అవి చెల్లాచెదరుగా పారి పోతాయి.ఆ ముని కోపగించి వాళ్ళని భూలోకం లో మనుషులుగా పుట్టామని శాపం యిస్తాడు. ఆ కారణం గా వీళ్ళు కాంచీ పురం లో చిరుతోండ నంబి,తిరువెంగానాచిగా జన్మిస్తారు.వీరి కుమారుడే సిరియాలుడు.